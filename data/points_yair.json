[{
		"name": "דקלי הדום באילת",
		"about": "דקלי הדום באילת - קבוצת עצי דקל הדום ליד מעבר הגבול ערבה (יצחק רבין).",
		"description": "<b>דקלי הדום באילת</b><br>\nמוקד העניין באתר הוא שני גושים גדולים של העץ דום מצרי (דקל הדום), ממשפחת הדקליים.<br>\nעץ זה הוא מהנדירים בצמחי ישראל, בעל טיפוס תפוצה סודאני, המגיע לקצה גבול תפוצתו הצפוני בערבה - בשמורת ערבת עברונה, ואילו האוכלוסייה כאן היא השנייה הצפונית בעולם.<br>\nשתי אוכלוסיות אלו הן היחידות בטבע בתחומי ישראל. בחופי מזרח סיני קיימות עוד שלוש אוכלוסיות בלבד (כולל עץ מפורסם בתחומי טאבה), והמין נפוץ באזורים דרומיים יותר במצרים וסודאן, לחופי ים סוף.<br>\nהעצים באתר תועדו לראשונה בידי החוקר האנגלי טריסטראם, בשנת 1864.<br><br>\n<b>איך להגיע:</b><br>\nהאתר נמצא כ- 100 מ' דרומית-מערבית למעבר גבול ערבה (ע'ש יצחק רבין). < br > \nכביש חקלאי מסתעף מדרך מס\n ' 109 (מחלף אילות-מעבר גבול ערבה), כ- 50 מ' לפני מעבר הגבול, ועובר דרך הדקלים (המשך הכביש הינו דרך סלולה המובילה לפארק הצפרות אילת, שטחי עיבוד חקלאיים ואזור החוף הצפוני-מזרחי של העיר אילת).<br>\nהעצים ממוקמים משני צידי הכביש, ומרחק ההליכה אליהם אפסי.<br><br>\n<b>על האתר: דקלי הדום באילת:</b><br>\nהדקלים צומחים משני צידי כביש המקשר את מעבר הגבול עם פארק הצפרות, וניתן להגיע עד אליהם ממש ברכב.<br>\nלצד העצים, צומחים שיחים מעטים של אוכם חד-ביתי, וממערב לאתר משתרע פארק הצפרות של אילת.<br>\nהמקום הוצע כשמורה שנים ארוכות, כ'שמורת עציץ' ששטחה המוצהר הוא כ- 30 דונם (ומסומנת במפת סימון שבילים). בפועל, כל השטח סביב העצים הינו שטח חקלאי ודרכי עפר, כך שהסבירות להפיכתו לשמורת טבע היא נמוכה. בשנות ה- 2000' נבחנה האפשרות לתכנון משותף של השמורה יחד עם פארק הצפרות באילת, והפיכת פארק הצפרות לגן לאומי. ברם, הסיכויים לכך קלושים כיוון שפארק הצפרות מנוהל במסגרת עצמאית. לעת עתה, הוגדר המקום באתר זה כ'נקודת עניין' ולא כשמורת טבע.<br>\n<b>פריחה ומוקדי עניין עונתיים:</b><br>\nאין באתר מוקדי עניין עונתיים.<br><br>\n<b>שירותים למטיילים:</b><br>\nאין באתר שירותים למטיילים. באתר לא הוסדרה הנגשה ייעודית למוגבלי תנועה, אולם הוא נמצא על הכביש עצמו ולכן ניתן להגדירו נגיש.<br>\nבקרבת מקום, נמצא פארק הצפרות ובו חניון, שביל הליכה ומסתורי צפרות.<br>",
		"image_url": ["https://inature.info/w/images/a/ab/Dom_palms_eilot.jpg"],
		"reference_url": "https://inature.info/wiki/%D7%93%D7%A7%D7%9C%D7%99%20%D7%94%D7%93%D7%95%D7%9D%20%D7%91%D7%90%D7%99%D7%9C%D7%AA",
		"tags": ["עצים", "דקל"],
		"duration": 20,
		"address": "Wadi Araba Border Rd, ירדן",
		"longitude": 34.97477,
		"latitude": 29.57427,
		"area": "דרום",
		"sub_area": "הרי אילת ודרום הערבה",
		"accessibility": true,
		"recommended_season": ["*"],
		"loc": {
			"type": {
				"type": "Point"
			},
			"coordinates": [
				34.97477,
				29.57427
			]
		}

	}, {
		"name": "אירוסים בעין הים",
		"about": "בדרום-מערב חדרה - אתר פריחה יפה של אירוס הארגמן במרחק הליכה מחוף הים.",
		"description": "<b>אירוסים בעין הים</b><br>\nבפאתי שכונת עין הים שבדרום העיר חדרה (מדרום לגבעת אולגה), נמצא אחד מאתרי הפריחה היפים והפחות ידועים בשרון, הנכלל בחלקו הצפוני של גן לאומי פארק השרון.<br><br>\n<b>איך להגיע:</b><br>\nהגישה לאתר הינה ממחלף אולגה בחדרה. נקודת המוצא שלנו הינה בצומת רחוב הצוקים ורחוב גבעת הלבונה, בקצה הצפוני-מערבי של שכונת עין הים. ניתן לגשת לנקודה זו ישירות מכביש החוף, בנתיב מכיוון צפון בלבד, מבלי לתמרן דרך רחובות גבעת אולגה.<br>\nנחנה בקרבת הצומת, ונזהה שלט הסבר על\n'גבעת האירוסים' שבמקום.<br>\n<b>על האתר: אירוסים בעין הים:</b><br>\nאנו נמצאים בקצהו הצפוני של גן לאומי פארק השרון, ברכס כורכר מכוסה בחול, והעשיר בצמחיית בר מקומית.<br>\nגולת הכותרת, ללא ספק, הינה פרחי אירוס הארגמן הנדירים, הפורחים כאן בעיקר במהלך פברואר. חרף הכתוב בשילוט שבמקום, אין זו האוכלוסייה הצפונית בעולם, ויש שתיים צפוניות יותר, בשמורת תל זומרה ליד גן שמואל וברכס הכורכר ליד מושב מגדים, צפונית לעתלית. לצד האירוסים בולטים כאן שיחי רותם המדבר בפריחה לבנה וריחנית, וכרים כחולים של אלקנת הצבעים. עוד לפני פריחת האירוסים, כבר בדצמבר-ינואר, ניתן לפגוש כאן מרבדים עדינים ונמוכים של הצמח מרסיה יפהפייה, ממשפחת המצליבים, הפורח כאן בוורוד, ופרחי בר נוספים.<br>\nניתן לשוטט (ברגל בלבד) בשבילי הגבעה, ולמשוך בכיוון כללי מערב, לעבר צוקי החוף בפסגתם מתנשא תל ארכיאולוגי קדום - תל גדור, הנמצא במרחק כחצי ק'מ ממערב לנו, וצונח (פשוטו כמשמעו) מגובה כ- 30 מ' היישר אל חוף הים. אין להתקרב לשפת המצוקים בשל סכנת התמוטטות, ואין ללכת למרגלות המצוקים. בדרכנו נעבור מעקות בטיחות שנועדו להגביל את הרס בתי הגידול ע'י רכבי שטח.<br>\nדרומית לתל עצמו נמצא מפרץ יפהפה, אך אין כאן שירותי רחצה.<br>\nלעצלנים, ניתן להמשיך ברכב ברחוב גבעת הלבונה עד קצהו. במקום שהרחוב פונה שמאלה (ומשנה את שמו ל'חגווי סלע'), פונה מערבה דרך עפר עבירה לכל רכב, המגיעה לאחר כחצי ק'מ לרחבת חנייה גדולה בעורפו של המפרץ שמדרום לתל גדור - ומכאן קצרה הדרך הן לים והן לראש התל. אין להמשיך ברכב פרטי בדרכי העפר הצדדיות שבאזור, בשל סכנת שקיעה בחולות. למסלול הליכה רגלי ארוך יותר, ניתן לעיין בדף צוקי גדור וחוף גדור.<br>\nמדרום לצומת גבעת הלבונה - חגווי סלע, נמצאת חורשת אקליפטוסים גדולה המכונה\n'חורשת קדימה' - שריד לפרק נשכח בתולדות חדרה, כאשר מייסדי העיר ניסו להתיישב באזור זה המרוחק יחסית מהביצות, בשנת 1898. בין החורשה ובין שכונת עין הים, נמצאים שרידיה של בריכת גדור - בריכת חורף גדולה, שנהרסה ברובה בשנות ה- 1990 כאשר הוקמה שכונת עין הים.<br>\nבקצהו הדרומי של רחוב ארזי הלבנון, משמאל לדרך (מצפון לקו חורשת האקליפטוסים) נמצא ריכוז פריחה מצומצם של עיריוני צהוב, האחרון מסוגו בשרון. מזרחה יותר לעבר כביש החוף, נמצא ריכוז פריחה גדול ומרשים של כלניות אדומות.<br><br>\n<b>פריחה ומוקדי עניין עונתיים:</b><br>\nפריחה עונתית בחורף ובאביב. פריחת האירוסים ורותם המדבר במהלך חודש פברואר.<br><br>\n<b>שירותים למטיילים:</b><br>\nבמסלול אין שירותים למטיילים.<br><br>\n<b>הערות ואזהרות:</b><br>\nאין להתקרב לשפת המצוקים - סכנת התמוטטות.<br>\nברכב פרטי, אין לסטות מדרך העפר הראשית באזור - סכנת שקיעה בחולות.<br>\nמרבית האירוסים תוחמו בחבלים למניעת רמיסה ופגיעה בפרחים, אך לא כולם. אנא שימו לב והיזהרו מפגיעה בפרחי הבר.<br>",
		"image_url": [
			"https://inature.info/w/images/a/ad/Irises_ein_hayam1.jpg",
			"https://inature.info/w/images/8/8e/Irises_ein_hayam3.jpg",
			"https://inature.info/w/images/2/29/Irises_ein_hayam4.jpg",
			"https://inature.info/w/images/b/b5/Irises_ein_hayam2.jpg"
		],
		"reference_url": "https://inature.info/wiki/%D7%90%D7%99%D7%A8%D7%95%D7%A1%D7%99%D7%9D%20%D7%91%D7%A2%D7%99%D7%9F%20%D7%94%D7%99%D7%9D",
		"tags": ["פריחה", "פרחים", "אירוס", "ים", "חופים", "שביל ישראל", "גן לאומי"],
		"duration": 90,
		"address": "עין הים, חדרה",
		"longitude": 34.8795507,
		"latitude": 32.4288694,
		"area": "מרכז",
		"sub_area": "שרון",
		"accessibility": false,
		"recommended_season": ["winter", "spring"],
		"loc": {
			"type": {
				"type": "Point"
			},
			"coordinates": [
				34.8795507,
				32.4288694
			]
		}
	}, {
		"name": "האגם הנסתר בתלמי אלעזר",
		"about": "האגם הנסתר בתלמי אלעזר - בריכה עונתית לצד חורשת אקליפטוסים סבוכה.",
		"description": "<b>האגם הנסתר בתלמי אלעזר</b><br>\nבגבולה המערבי של חורשת אקליפטוסים סבוכה, נמצאת ביצה עונתית ובה גדלים אשלים, קיקיון, פטל קדוש, קנה מצוי, שנית גדולה, טיון דביק, גרגר הנחלים ועוד. במקום ניתן מדי פעם לצפות בבעלי חיים כגון נוטריות.<br><br>\n<b>איך להגיע:</b><br>\nהבריכה נמצאת ממערב למושב תלמי אלעזר, צפונית לכביש הגישה ליישוב, ובגבול המערבי של חורשת אקליפטוסים.<br>\nדרך עפר היוצאת מכביש הגישה צפונה, חולפת בגבול המערבי של החורשה ומגיעה לאזור הביצה.<br><br>\n<b>על האתר: האגם הנסתר בתלמי אלעזר:</b><br>\nהמקום הוצע בעבר כשמורת טבע. הצעה ראשונית לשמורה גובשה בסוף שנות ה-90', אולם לא קודמה.<br>\nבדו'ח השנתי של רט'ג לשנת 2008 מוזכרת הכנת הצעה מחודשת לשמורת טבע באתר. ברם, עד היום (2015) לא הוכנה תוכנית מפורטת לשימורו, והוא הועבר באתר זה למעמד של\n'נקודת עניין'.<br>\n<b>פריחה ומוקדי עניין עונתיים:</b><br>\nהביקור מומלץ במחצית השנייה של החורף ובאביב, כאשר הבריכה מלאה (לא ניתן לגשת למים עצמם עקב הסבך).<br>\n<b>שירותים למטיילים:</b><br>\nאין באתר שירותים למטיילים.<br>",
		"image_url": ["https://inature.info/w/images/4/43/Talmey_elazar.jpg"],
		"reference_url": "https://inature.info/wiki/%D7%94%D7%90%D7%92%D7%9D%20%D7%94%D7%A0%D7%A1%D7%AA%D7%A8%20%D7%91%D7%AA%D7%9C%D7%9E%D7%99%20%D7%90%D7%9C%D7%A2%D7%96%D7%A8",
		"tags": ["מים", "אקליפטוס"],
		"duration": 30,
		"address": "השקמה, תלמי אלעזר",
		"longitude": 34.97098,
		"latitude": 32.44589,
		
		"area": "מרכז",
		"sub_area": "שרון",
		"accessibility": false,
		"recommended_season": ["winter", "spring"],
		"loc": {
			"type": {
				"type": "Point"
			},
			"coordinates": [
				34.97098,
				32.44589
			]
		}
	}, {
		"name": "הג'ובה הגדולה",
		"about": "הג'ובה הגדולה - שקע עמוק ביער אודם, שריד לתופעה גיאולוגית ייחודית.",
		"description": "<b>הג'ובה הגדולה</b><br>\nבצפון הגולן ניתן לפגוש תופעות געשיות מעניינות, שאת חלקן לא נוכל לראות במקומות אחרים בארץ.<br>\nאחת התופעות הבולטות בתא שטח מצומצם למדי, בין הכפר מסעדה בצפון לאזור מושב שעל בדרום, הוא גובי הגעש - שקעים עמוקים בקרקע הרמה, המכוסים לרוב בחורש טבעי. שקעים אלו מוכרים למטיילים יותר בכינויים הערבי\n'ג'ובות'. ביער אודם פזורים 17 גובי געש בעומק משתנה, כולם חסרי ניקוז חיצוני אך אינם אוגרים מים בחורף.<br><br>\n<b>איך להגיע:</b><br>\nהאתר נמצא בסמוך וממערב לכביש 978, המקשר בין צומת האמיר (צומת וואסט) בדרום ובין הכפר מסעדה בצפון, כ- 250 מ' צפונית למסעף כביש הגישה למושב אודם ו- 3 ק'מ דרומית לצומת יער אודם (כביש 98 ביציאה הדרומית ממסעדה). במקום יש שלט הכוונה חום.<br><br>\n<b>על האתר: הג'ובה הגדולה:</b><br>\nשביל הליכה קצר וסלול מוליך ממגרש החנייה מערבה, דרך יער פארק של עצי אלון מצוי גדולים ויפים, ולאחר מספר דקות הליכה נגיע למזלג שבילים. נמשיך בסעיף השמאלי ועד מהרה נגיע לרחבת התצפית בצד המזרחי של הג'ובה הגדולה. עומק גוב הגעש הינו כ- 60 מטרים וקוטרו כ- 250 מטרים. מרחק ההליכה מהחניון הינו 240 מ' בלבד.<br>\nעד היום אין קונצנזוס גיאולוגי לגבי היווצרות גובי הגעש. שתיים מהסברות הפופולאריות הן התמוטטות חללים קרסטיים תת-קרקעיים (עדות התומכת בסברה זו היא בכך שגובי הגעש לא מתמלאים מים בחורף, כך שכנראה יש להם ניקוז תת-קרקעי), או התפוצצות גז דחוס במהלך קילוח הלבה. עלו גם הצעות אחרות כמו בועת גז אדירה שנמוגה לאחר התמצקות הבזלת על פני השטח. (השילוט בכניסה לשמורה מציג אחת מהסברות, אך הנושא אינו מוסכם על כלל הגיאולוגים).<br>\nהג'ובה הגדולה היא המרשימה ביותר מבין גובי הגעש בגולן.<br>\nהתצפית מאפשרת לנו לא רק להתרשם מהג'ובה אלא גם לצפות לעבר רכס הרי רמים (כולל היישובים מנרה ומשגב עם) ולעבר מבצר הבופור בלבנון, הממוקם בראש צוק נישא מעל לנהר הליטני.<br>\nמהתצפית נעלה במספר מדרגות להמשך השביל הסלול, עימו נשוב למזלג השבילים וחזרה לרכב (מוגבלי תנועה, ישובו מהתצפית באותה הדרך בלי לעבור במדרגות).<br>\nהביקור באתר מומלץ כל השנה, אך מרשים במיוחד לאחר שלג כבד באזור. יש לקחת בחשבון כי לאחר שלג באזור, השביל הסלול מתכסה בשלג ואינו מתאים למתקשים בהליכה.<br><br>\n<b>פריחה ומוקדי עניין עונתיים:</b><br>\nהאתר מומלץ לביקור לאחר שלגים משמעותיים באזור, המאפשרים למטיילים חוויית טיול בנוף לבן. בחודש פברואר צפויה פריחת רקפת יוונית בצל העצים באזור.<br><br>\n<b>שירותים למטיילים:</b><br>\nחנייה (כולל מקומות מסומנים לנכים) ושביל סלול המותאם גם לנכים.<br>\n<b>הערות ואזהרות:</b><br>\nלאחר שלג כבד, ייתכן כי החנייה לא תהיה נגישה לרכב פרטי, וכמובן ששביל הנכים הסלול יהיה קבור מתחת לשלג.<br>\nהשביל עצמו חשוף לשמש אבל לאורכו שפע עצים ופינות צל.<br>",
		"image_url": [
			"https://inature.info/w/images/a/a4/Great_juba1.jpg",
			"https://inature.info/w/images/b/b3/Great_juba2.jpg",
			"https://inature.info/w/images/0/0b/Great_juba3.jpg"
		],
		"reference_url": "https://inature.info/wiki/%D7%94%D7%92'%D7%95%D7%91%D7%94%20%D7%94%D7%92%D7%93%D7%95%D7%9C%D7%94",
		"tags": ["תצפית", "גיאולוגיה", "שמורת טבע", "פריחה", "יער וחורש"],
		"duration": 90,
		"address": "יער אודם",
		"longitude": 35.73533,
		"latitude": 33.20666,
		
		"area": "צפון",
		"sub_area": "רמת הגולן",
		"accessibility": true,
		"recommended_season": ["*"],
		"loc": {
			"type": {
				"type": "Point"
			},
			"coordinates": [
				35.73533,
				33.20666
			]
		}

	}, {
		"name": "המשוריינים בשער הגיא",
		"about": "ריכוז משוריינים לצד כביש תל אביב - ירושלים.",
		"description": "<b>המשוריינים בשער הגיא</b><br>\nאתר זה משמש כאתר הנצחה לשיירות בדרך לירושלים.<br>\nבמהלך מלחמת העצמאות, שובשה התנועה לירושלים והעיר היתה במצור במשך מספר חודשים, במהלכו התאפשרה התנועה לעיר רק בשיירות אספקה.<br>\nשיירות האספקה לוו ברכבים משוריינים. במהלך חודשי המצור, היו התקפות רבות בהן נפגעו ונהרגו רבים מהלוחמים וכן נגרם נזק למשוריינים שחלקם הושארו לצד הדרך.<br>\nהמצור הופסק עם כיבוש הכפרים העויינים לצד הדרך ב'מבצע נחשון', ולאחר מכן פריצת\n'דרך בורמה' מדרום ללטרון (כיום בתחומי יער אשתאול).<br>\nהגרוטאות המוצבות כיום באתר אינן שרידי המשוריינים המקוריים, אלא דגמים שהוצבו בשנות ה- 60'.<br>\nבמהלך 2008-2009, שופצו שני אתרי המשוריינים, בנקודה זו ובאי התנועה ליד קבר אימאם עלי (בתחום גן לאומי הרי יהודה), המשוריינים קובעו לקרקע בצורת שיירה (ובה 7 כלי רכב), נצבעו בחאקי ונוספה תאורת לילה המבליטה אותם לנוסעים בכביש מס' 1. עם הרחבת הכביש, הועברו המשוריינים שהיו באי התנועה אל תחום אתר לאומי ח'אן ומצודת דרכים בשער הגיא.<br>\n<b>איך להגיע:</b><br>\nהאתר נמצא בצמוד ומצפון לכביש מס' 1 (ת'א-ירושלים), כקילומטר מערבית למחלף שורש. הגישה למקום היא בדרך עפר המסתעפת מכביש השירות של מחלף שורש (לבאים מכיוון ירושלים, פנייה ימינה מכביש השירות), ומקיפה את גבעת משב (מרחק נסיעה של כ- 2 ק'מ מהכביש עד לחניון המשוריינים).<br>\nכתוצאה מהרחבת כביש מס' 1, הגישה לאתר אפשרית כיום בדרך המסתעפת מכביש הגישה לנווה אילן, מערבית לתחנת הדלק בנווה אילן. הגישה מכיוון מחלף שורש לאתר חסומה לעת עתה (2013).<br>\n<b>על האתר: המשוריינים בשער הגיא:</b><br>\nבמקום ניצבת שיירה של משוריינים, בצמוד לדרך דיפנבייקר. המשוריינים נצפים היטב בנסיעה מכביש מס' 1.<br>\n<b>פריחה ומוקדי עניין עונתיים:</b><br>\nאין באתר מוקדי עניין עונתיים, אם כי מומלץ לבקר בו לקראת יום הזיכרון לחללי מערכות ישראל.<br>\n<b>שירותים למטיילים:</b><br>\nחניון מטיילים בקרבת האתר.<br>\n",
		"image_url": [
			"https://inature.info/w/images/9/91/Meshuryanim_shaar_hagay1.jpg",
			"https://inature.info/w/images/3/33/Meshuryanim_shaar_hagay.jpg"
		],
		"reference_url": "https://inature.info/wiki/%D7%94%D7%9E%D7%A9%D7%95%D7%A8%D7%99%D7%99%D7%A0%D7%99%D7%9D%20%D7%91%D7%A9%D7%A2%D7%A8%20%D7%94%D7%92%D7%99%D7%90",
		"tags": ["היסטוריה", "ציונות", "צהל"],
		"duration": 20,
		"address": "אנדרטת פורצי הדרך לירושלים",
		"longitude": 35.046801,
		"latitude": 31.804589,
		
		"area": "מרכז",
		"sub_area": "הרי ירושלים",
		"accessibility": false,
		"recommended_season": ["*"],
			"loc": {
			"type": {
				"type": "Point"
			},
			"coordinates": [
				
				35.73533,
				33.20666
			]
		}

	}, {
		"name": "הר יונה",
		"about": "הר יונה - פריחת אירוסים שופעת סביב הגבוה בהרי נצרת.",
		"description": "<b>הר יונה</b><br>\nהר יונה (ג'בל א-סיח) הינו הגבוה בהרי נצרת. לפסגת ההר שני שיאי גובה, הצפוני בגובה 573 מ' והדרומי בגובה 574 מ'.<br>\nמאזור הפסגה יש תצפיות נוף יפהפיות, הן צפונה לעבר הר תירען והן דרום-מזרחה לעבר הר תבור. באביב מתכסה האזור במרבדי פריחה יפהפיים, וגולת הכותרת הינה פריחתו של אירוס נצרתי המהווה את סמל העיר נצרת עילית.<br>\nשמו העברי של ההר מנציח את יונה הנביא, שלפי המסורת היהודית נולד בגת חפר, כק'מ וחצי מצפון-מערב לפסגת ההר. מאז המאה ה-12 נקראת גת חפר בשם הערבי משהד, (שם שככל הנראה מנציח אחד מהקרבות הקשים של המוסלמים והצלבנים בפאתי נצרת, כחודשיים לפני קרב קרני חיטים).<br><br>\n<b>איך להגיע:</b><br>\nהר יונה נמצא כיום בפאתי השכונות הצפוניות של נצרת עילית.<br>\nהגישה המומלצת הינה מכביש 79, ממחלף המוביל עד לכיכר בצומת משהד, בה נפנה לכיוון נצרת עילית ואחרי כ-200 מ' נפנה שמאלה לרחוב מעלה יצחק, המקיף את פסגת הר יונה. כ-2.6 ק'מ אחרי הפנייה בכיכר, נגיע לקו הרכס (כאן מסתעף שמאלה רחוב חדש שטרם זכה לשם במפות). נמשיך במעלה יצחק, ולאחר כ-200 מ' נזהה כביש צר המסתעף ימינה (הפנייה אינה משולטת וקל מאד להחמיצה). כאן נפנה ימינה וניסע כ-520 מ' עד לגבול יער האורנים סביב פסגת ההר (150 מ' לפני בריכת המים שבפסגה עצמה). כאן נחנה (בעונת האירוסים יש במקום שילוט ותחנת מידע של קק'ל).<br>\nבמידה והחמצנו את כביש הגישה, נגיע אחרי כ-200 מ' לצומת הכניסה לכפר עין מהל. כאן נסתובב, ניסע 350 מ' עד כביש קו הרכס ונסתובב חזרה כמתואר לעיל.<br>\nהפנייה לאזור הפסגה אינה משולטת, ואפשרית מכיוון צפון בלבד.<br>\nוייז: אירוס נצרתי - הר יונה (לתשומת לב: בדיקה נכון למרץ 2019 מצביעה על כך שהווייז לא מזהה את קטע הכביש העולה לפסגה עצמה, ואולי זה יתוקן בהמשך). במפות גוגל ניתן לקבל הכוונה מדויקת עד לפסגה.<br><br>\n<b>על האתר: הר יונה:</b><br>\nשביל עפר רחב מקיף את פסגת ההר. השביל הינו בשיפוע מתון, וסגור לתנועת כלי רכב בעונת הפריחה. אורכו של המסלול המעגלי הינו כ-860 מ', וניתן להאריכו עוד לכיוון דרום. לכל אורך הדרך נפגוש פריחות רבות ומגוונות, כאשר הבולט הינו אירוס נצרתי.<br>\n<b>פריחה ומוקדי עניין עונתיים:</b><br>\nמרץ - פריחת אירוס נצרתי, עיריוני צהוב, נורית אסיה, רקפת מצויה ועוד.<br><br>\n<b>שירותים למטיילים:</b><br>\nתחנת מידע בסופי שבוע בתקופת פריחת האירוסים.<br><br>\n<b>הערות ואזהרות:</b><br>\nאנא הימנעו מירידה משבילי ההליכה ורמיסת הפריחה שבאתר.<br>",
		"image_url": [
			"https://inature.info/w/images/a/ae/%D7%94%D7%A8_%D7%99%D7%95%D7%A0%D7%941.jpg",
			"https://inature.info/w/images/4/4a/%D7%94%D7%A8_%D7%99%D7%95%D7%A0%D7%942.jpg",
			"https://inature.info/w/images/7/76/%D7%94%D7%A8_%D7%99%D7%95%D7%A0%D7%944.jpg",
			"https://inature.info/w/images/7/7e/%D7%94%D7%A8_%D7%99%D7%95%D7%A0%D7%943.jpg"
		],
		"reference_url": "https://inature.info/wiki/%D7%94%D7%A8%20%D7%99%D7%95%D7%A0%D7%94",
		"tags": ["תצפית", "אירוס", "פריחה"],
		"duration": 20,
		"address": "הר יונה, נצרת עילית",
		"longitude": 35.341549,
		"latitude": 32.726268,
		
		"area": "צפון",
		"sub_area": "גליל תחתון",
		"accessibility": false,
		"recommended_season": ["*"],
			"loc": {
			"type": {
				"type": "Point"
			},
			"coordinates": [
				35.341549,
				32.726268
			]
		}
	}, {
		"name": "אקו פארק חדרה",
		"about": "פארק בחדרה שנפתח ב2017 שפותח תוך שמירה על עקרונות אקולוגיים ומציע מגוון מתקנים חדשניים.",
		"description": "<b>אקו פארק חדרה</b><br>\nפארק אקולוגי חדש שנפתח ב2017 בחדרה, על פני שטח של 72 דונם, ומציע מגוון פעילויות חוץ ונופש למבקרים בו. בפארק ישנם שבילים להולכי רגל ולאופניים, מתחם פאמפטרק לרכיבת אופניים, נקודת תצפית גבוהה המשקיפה על הפארק, אמפיתיאטרון להופעות, אגם אקולוגי עם צמחייה ודגים, מתקני משחקים הכוללים משחקים חדשניים ואינטראקטיביים ועוד.<br>\nהפארק הוקם בדגש על קיימות, אקולוגיה, התייעלות אנרגטית וניצול מי נגר עילי (גשמים והשקייה).<br><br>\n<b>איך להגיע:</b><br>\nהפארק ממוקם בלב שכונת הפארק בין הרחובות משמר הגבול וחטיבת הנח'ל בחדרה.<br>\nכתובת הפארק: רח' משמר הגבול 27, חדרה.<br>\nהגישה לפארק היא מכביש 9 בכניסה לחדרה מכביש 4.<br>\nלבאים מכיוון גוש דן ונתניה בכביש 4, יש לפנות בכביש 9 (לפני חדרה). אחרי כ-2.5 ק'מ יוצאים מכביש 9, ובכיכר יש לצאת ביציאה השלישית לכיוון צפון (רח' שמעון פרס) ולהמשיך עד סוף רחוב שמעון פרס (כק'מ וחצי). בכיכר יש לפנות שמאלה לרח' הפרדס עד לכיכר הבאה (כ-500 מ').<br>\nבכיכר יש לצאת ביציאה השלישית מערבה לרח' משמר הגבול, עוברים כיכר וממשיכים ברחוב עד שמגיעים לכניסה לפארק.<br>\nלבאים מכיוון חיפה והצפון בכביש 4, יש לפנות מכביש 4 לרח' ביאליק בחדרה, להמשיך ישר כל הדרך. לבסוף נמצא את עצמנו ברח' משמר הגבול שהוא המשכו של רח' ביאליק. ממשיכים ישר עד לפארק.<br><br>\n<b>על האתר: אקו פארק חדרה:</b><br>\nהפארק תוכנן מתוך מחשבה על היבטים אקולוגיים שונים וביניהם מערכת חלחול מים לאדמה, תאורת לד חסכונית, אגם אקולוגי, ועצים מניבי פרי.<br>\nחלחול לאדמה: הפארק מתוכנן כמערכת המשמרת מי נגר עילי, כך שמי גשמים ועודפי השקייה יצטברו באגם ויחלחלו לאדמה ע'מ להעשיר את האקוויפר התת קרקעי.<br>\nתאורה חסכונית: מערכות שליטה מתקדמות לייעול אנרגטי מפעילות תאורת לד בפארק המאפשרת חסכון משמעותי בצריכת האנרגיה של הפארק.<br>\nאגם אקולוגי: האגם תוכנן כאגן ירוק שמחקה את המערכת האקולוגית של האגם בטבע, וחיים בו מיני צמחים, דגים ובע'ח זעירים בהרמוניה זה עם זה תוך תלות הדדית ביניהם לקיום תקין במערכת. צמחיית המים מספקת חמצן לדגים ומטהרים את המים, הדגים ניזונים מהצמחים ומהאצות ומונעים התפתחות יתושים.<br>\nעצי פרי: בפארק כ-300 עצי הדר, שהם אחד הסמלים של העיר (כבר בסוף המאה ה-19 ניטעו פרדסים בחדרה ושימשו ענף כלכלי חשוב בחדרה במשך תקופה ארוכה).<br>\nמתקנים: בפארק קיימים מעל 50 מתקני משחקים, ורובם מונגשים לבעלי מוגבלויות. בין המתקנים גם מתקנים משוכללים כמו:<br>\nשולחן DJ אינטראקטיבי<br>\nקשת כתומה עם חיישן המזהה תנועה וחום גוף<br>\nמתקן כדורגל אלקטרוני אינטראקטיבי המעניק חוויה של משחק באיצטדיון<br>\nנדנדת החופש - נדנדה ייחודית לבעלי צרכים מיוחדים וניתן אף לרתום אליה כיסא גלגלים<br>\nמתחם פאפמטרק: מתחם אתגרי ייעודי לרוכבי אופניים עם מסלולי רכיבה שבנויים מעליות, ירידות וסיבובים. ניתן לרכוב בו ללא דיווש ובעזרת תנועות הגוף בלבד (פמפום). המסלולים הינם ברמות שונות ומאפשרים רכיבה קלה וזורמת ושיפור מיומנויות הרכיבה.<br><br>\n<b>שירותים למטיילים:</b><br>\nשבילי הליכה, פינות ישיבה, מדשאות וחנייה<br>\nמתחם משחקים לילדים ומתחם משחקים לפעוטות<br>\nשני מבני שירותים ציבוריים למבקרים<br>\nגינה לכלבים<br>\nמתחם כושר<br>\nמזנון למבקרים<br>\nחנייה רחבת ידיים עם 260 מקומות.<br>",
		"image_url": [
			"https://inature.info/w/images/2/20/Eco_park1.jpg",
			"https://inature.info/w/images/4/4d/Eco_park7.jpg",
			"https://inature.info/w/images/a/ae/Eco_park6.jpg",
			"https://inature.info/w/images/a/af/Eco_park5.jpg",
			"https://inature.info/w/images/4/42/Eco_park4.png",
			"https://inature.info/w/images/8/82/Eco_park2.jpg"
		],
		"reference_url": "https://inature.info/wiki/%D7%90%D7%A7%D7%95%20%D7%A4%D7%90%D7%A8%D7%A7%20%D7%97%D7%93%D7%A8%D7%94",
		"tags": ["פארק", "אקולוגיה", "מתקנים", "אגם"],
		"duration": 60,
		"address": "משמר הגבול 27, חדרה",
		"longitude": 34.9349587,
		"latitude": 32.4294443,
		
		"area": "מרכז",
		"sub_area": "שרון",
		"accessibility": true,
		"recommended_season": ["*"],
			"loc": {
			"type": {
				"type": "Point"
			},
			"coordinates": [
				34.9349587,
				32.4294443
			]
		}
	}, {
		"name": "מוזיאון הכט ומגדל אשכול",
		"about": "אתרי ביקור מעניינים באוניברסיטת חיפה - מוזיאון עתיקות, תצפית מרהיבה וציורי קיר מרשימים.",
		"description": "<b>מוזיאון הכט ומגדל אשכול</b><br>\nבתחום אוניברסיטת חיפה נמצאים מספר אתרים בולטים ובעלי עניין רב למטיילים, וביניהם אחד המוזיאונים המעניינים לארכיאולוגיה מקראית - מוזיאון הכט ותצפית נוף מדהימה מראש המגדל השני בגובהו בחיפה - מגדל אשכול. מסלול ההליכה החינמי מתאים לכל המשפחה ומשך המסלול כשעתיים-שלוש.<br>\nהמסלול המלא נבדק במרץ 2012. באוגוסט 2015 נבדק מוזיאון הכט בלבד.<br><br>\n<b>איך להגיע:</b><br>\nהאתרים נמצאים בתחום הקמפוס של אוניברסיטת חיפה.<br>\nבימי חול מומלץ להגיע בתחבורה ציבורית, ולרדת בתחנה השנייה בתוך מתחם האוניברסיטה. נחצה בזהירות את הכביש וניכנס לקמפוס. השילוט בתוך הקמפוס עצמו אינו ברור, אך המוזיאון נמצא במפלס התחתון של מבנה הקמפוס, ליד ספריית האוניברסיטה.<br>\nבימות השבוע, ניתן להיכנס למתחם האוניברסיטה ברכב, בתשלום של 10 ש'ח. בכניסה לאוניברסיטה יש להפקיד תעודה מזהה, לשלם את דמי החנייה במוזיאון הכט, ולמסור את הקבלה לשומר באוניברסיטה על מנת לקבל את התעודה חזרה.<br>\nכמו כן ניתן למצוא חנייה חינמית בשולי כביש 672 (בימות הלימודים ייתכן קושי במציאת חנייה כזו).<br><br>\n<b>על האתר: מוזיאון הכט ומגדל אשכול:</b><br>\nעם כניסתנו לקמפוס האוניברסיטה נבחין בציורי קיר גדולים ומרשימים. לבאים בתחבורה ציבורית, הציור הראשון בו נפגוש הוא ציור\n'ישראל - החלום ושברו' של הצייר אברהם אופק. הציור מורכב משני חלקים (משני צידי הכניסה לקמפוס), ושילוט במקום מסביר את האלמנטים העיקריים: ציור אחד המציג את ישראל האוטופית והציור שמולו מציג את ההתפקחות מהחלום.<br>\nנרד בגרם מדרגות לקומה התחתונה של הקמפוס. כאן נמצא ציור קיר ענק נוסף ואפל משהו, פרי מכחולו של הצייר יוסל בירגנר.<br>\nנפנה שמאלה ונחלוף לצד ספריית האוניברסיטה, מתחם גדול ומרשים (הכניסה מגיל תיכון ומעלה בלבד). בויטרינה בחזית הספרייה מוצג (נכון למרץ 2012) שלד לווייתן מהמין\n'זיפיוס חלול חרטום' שהגיע מת לחוף שבי ציון בשנת 1999.<br>\nמייד לאחר הספרייה נגיע לאטרקציה העיקרית - מוזיאון הכט. מוזיאון זה, שהכניסה אליו ללא תשלום, קרוי ע'ש התעשיין והנדבן ד'ר ראובן הכט ז'ל, מהתעשיינים החשובים שפעלו בחיפה מאז קום המדינה. על שמו נקרא גם פארק הכט הסמוך לחוף הים.<br>\nהמוזיאון, המתפרס על פני שתי קומות, מתמקד בארכיאולוגיה מקראית וניתן לפגוש בו פריטים ארכיאולוגיים מגוונים, כמו גם תערוכות קבע ותערוכות מתחלפות. קיים גם אוסף אמנות. הממצא המרשים ביותר לדעתנו הוא ספינה עתיקה שנמצאה בים מול מעגן מיכאל, עברה הליך שימור ומוצגת באולם ייעודי. אלמנטים בולטים נוספים הם רצפת פסיפס של בית כנסת בבית שאן, תערוכה המוקדשת למרד הגדול בגליל, ארונות קבורה דמויי אדם (אנתרופואידים) מדיר אל-בלח ועוד.<br>\nלצד המוזיאון נמצאות מספר מנזות המשרתות את באי האוניברסיטה, ולצידן ציור קיר נוסף, פרי מכחולו של אריק בראוור, המוקדש לאליהו הנביא ונביאי הבעל.<br>\nהגישה מכאן למגדל אשכול הסמוך, עשויה להיות מעט\n'טריקית'. בעיקרון, צריך להגיע למסדרון המעליות בבסיס המגדל ניתן גם לצאת החוצה ולהיכנס למגדל בכניסה הראשית, אך אז ייתכן שהשומרים במקום יקשו על הגישה לתצפית (אף שהיא אמורה להיות פתוחה לכולם). המבנה הגבוה הוקם בשנות ה- 70' לפי הצעתו של האדריכל הברזילאי אוסקר נימאייר (ותוכנן בפועל ע'י האדריכל פרופ' שלמה גלעד).<br>\nנעלה במעלית לקומה 30 בה נמצא מצפור פתוח לציבור, סביב חדר ישיבות. התצפית נעשית דרך חלונות סגורים שלא עוברים ניקוי באופן שוטף, אך היא עדיין אחת מהמרשימות ביותר בארץ. ניתן להקיף את הקומה מכיוון מערב, צפון ומזרח (בצד דרום יש חדרי שירות), ולמעשה ניתן לבצע תצפית פנורמית מלאה בשל חפיפה בשדה הראייה בין אגפי הקומה.<br>\nמכאן נראית היטב העיר חיפה במבט על, בצפון - נחל קישון, הקריות, מפרץ חיפה, עכו, הגליל העליון, מראש הנקרה לעבר הר מירון, ואילו במזרח גבעות הגליל התחתון וברקע הר תבור. לכיוון דרום נראים חלקים ניכרים מגן לאומי הר הכרמל ובמערב הים התיכון, עתלית וארובות חדרה. קל לזהות מכאן מספר מסלולי טיול סמוכים - נחל נדר ועין קדם, מערות אורנית, שוויצריה הקטנה, הגשרים התלויים בפארק נשר, תחילת שביל מצוק הארבעים ועוד. בימים עם ראות טובה, ניתן לראות מכאן את החרמון.<br>\nבקומה מתחתינו (קומה 29) נמצא חדר זיכרון המוקדש לאבא חושי, ראש העירייה הוותיק של חיפה (1969-1951). החדר עצמו נעול אך ניתן לראותו היטב מבחוץ. לצד החדר ניצב שילוט הסבר על אבא חושי ופועלו - מזכיר מועצת פועלי חיפה, חבר הכנסת הראשונה וראש עיריית חיפה עד פטירתו.<br>\nלמעוניינים, ניתן לבצע תצפית נוספת מהמשכן לאומנויות ע'ש הכט. מבנה זה ממוקם בצלע ההר וצופה לכיוון צפון-מזרח.<br><br>\n<b>פריחה ומוקדי עניין עונתיים:</b><br>\nבמסלול זה אין פריחה עונתית, אם כי בסתיו, בחורף ובאביב מומלץ לשלב פריחה במסלול מצוק הארבעים הקרוב.<br>\nהעלייה לתצפית ממגדל אשכול מומלצת במיוחד בימים חורפיים בהירים אחרי הגשם, בהם יש ראות טובה מהרגיל.<br><br>\n<b>שירותים למטיילים:</b><br>\nחניה בתשלום. בכניסה לאוניברסיטה יש להפקיד תעודה מזהה, לשלם את דמי החנייה במוזיאון הכט, ולמסור את הקבלה לשומר באוניברסיטה על מנת לקבל את התעודה חזרה.<br>\nמנזות ליד מוזיאון הכט (פתוחות בשעות הפעילות באוניברסיטה).<br><br>\n<b>הערות ואזהרות:</b><br>\nלקבוצות גדולות, מומלץ לתאם מראש את הביקור במוזיאון.<br>",
		"image_url": [
			"https://inature.info/w/images/6/6d/Haifa_university2.jpg",
			"https://inature.info/w/images/8/80/Haifa_university1.jpg",
			"https://inature.info/w/images/b/b4/Haifa_university4.jpg",
			"https://inature.info/w/images/e/eb/Haifa_university3.jpg"
		],
		"reference_url": "https://inature.info/wiki/%D7%9E%D7%95%D7%96%D7%99%D7%90%D7%95%D7%9F%20%D7%94%D7%9B%D7%98%20%D7%95%D7%9E%D7%92%D7%93%D7%9C%20%D7%90%D7%A9%D7%9B%D7%95%D7%9C",
		"tags": ["תצפית", "מוזיאון", "ציור", "אטרקציות"],
		"duration": 90,
		"address": "אוניברסיטת חיפה",
		"longitude": 35.01881,
		"latitude": 32.76104,
		
		"area": "צפון",
		"sub_area": "חיפה",
		"accessibility": true,
		"recommended_season": ["*"],
			"loc": {
			"type": {
				"type": "Point"
			},
			"coordinates": [
				35.01881,
				32.76104
			]
		}
	}, {
		"name": "אתר לאומי בית הביטחון בצאלים",
		"about": "שרידי צאלים הישנה הוכרזו כאתר לאומי סביב בית הביטחון ההיסטורי. האתר פתוח למבקרים ללא תשלום.",
		"description": "<b>איך להגיע:</b><br>\nהאתר נמצא בצמוד ומצפון לקיבוץ צאלים.<br>\n'דרך השדות' - דרך מסומנת אדום 13575 יוצאת מצאלים אל ניר יצחק, וחולפת בתחילתה ליד בית הביטחון. בהמשך, הדרך חולפת ליד מצפה גבולות.<br><br>\n<b>רקע על אתר לאומי בית הביטחון בצאלים:</b><br>\nקיבוץ צאלים עלה לקרקע בשבעה בפברואר 1947, ע'י גרעין של יוצאי הונגריה, ונקרא תחילה\n'שרשים'. במקום נבנה בית ביטחון ולצידו צריפים ששימשו כמבני משק.<br>\nבמהלך מלחמת העצמאות עבר הגרעין צפונה והתיישב בקיבוץ כפר החורש הסמוך לנצרת, זמן קצר אחרי שנעזב בידי תושביו.<br>\nבאתר היישוב התמקמה מפקדת הגדוד השמיני של חטיבת הנגב, בפיקודו של חיים בר-לב.<br>\nבינואר 1949 הוקם קיבוץ צאלים הנוכחי, ע'י צעירים ניצולי שואה מאיטליה.<br>\nהיישוב המבודד החזיק מעמד במהלך מלחמת העצמאות. לאחר המלחמה, עבר היישוב למקומו הנוכחי מדרום לאתר.<br>\nהאלמנט הבולט באתר הוא בית הביטחון - מבנה דו קומתי עם מרפסת מעוגלת. לאחר מלחמת העצמאות הוסב המבנה לבית תרבות. כיום (2012) המבנה נטוש. בקרבת בית הביטחון נמצא גם מגדל מים, אליו הוזרמו מים מהשלוחה המערבית של צינור המים הראשון לנגב (מגדל המים מופרד כיום ממכלול צאלים הישנה ע'י גדר הקיבוץ). לצד שני מבנים אלו פזורים שרידי צאלים הישנה (בעיקר יסודות המבנים, וכן בריכת המים ובור ביטחון גדול). שלטי הסבר רבים מנציחים את סיפור היישוב במקום.<br><br>\n<b>שעות פתיחה, מחירי כניסה ושירותים למטיילים:</b><br>\nבאתר עצמו אין שירותים למטיילים (פרט לשילוט ושבילי הליכה).<br>\nבקיבוץ צאלים הסמוך יש מספר אטרקציות תיירותיות.<br>",
		"image_url": [
			"https://inature.info/w/images/5/53/Beit_bitahon_zeelim.jpg",
			"https://inature.info/w/images/c/c8/Beit_bitahon_zeelim1.jpg"
		],
		"reference_url": "https://inature.info/wiki/%D7%90%D7%AA%D7%A8%20%D7%9C%D7%90%D7%95%D7%9E%D7%99%20%D7%91%D7%99%D7%AA%20%D7%94%D7%91%D7%99%D7%98%D7%97%D7%95%D7%9F%20%D7%91%D7%A6%D7%90%D7%9C%D7%99%D7%9D",
		"tags": ["היסטוריה", "ציונות", "צהל", "מוזיאון"],
		"duration": 30,
		"address": "צאלים",
		"longitude": 34.53196,
		"latitude": 31.20593,
		
		"area": "דרום",
		"sub_area": "נגב מערבי",
		"accessibility": false,
		"recommended_season": ["*"],
			"loc": {
			"type": {
				"type": "Point"
			},
			"coordinates": [
				34.53196,
				31.20593
			]
		}

	}, {
		"name": "אתר לאומי בית הגדודים",
		"about": "מוזיאון המנציח את הגדודים העבריים במלחמת העולם הראשונה.",
		"description": "<b>איך להגיע:</b><br>\nהאתר נמצא במושב אביחיל, צפונית לנתניה. הגישה ליישוב היא דרך העיר נתניה.<br>\nממחלף נתניה בכביש החוף יש להיכנס לנתניה. ברמזור השני בעיר (ליד קניון השרון) יש לפנות ימינה לרח' דוד רזיאל ולהמשיך בו ישר 700 מ' עד לכיכר. בכיכר יש להמשיך לרח' הרב ריינס (יציאה שלישית מהכיכר) ולנסוע בו עוד 1.5 ק'מ, במהלכם משתנה שם הרחוב לעמק חפר, עד הכניסה לאביחיל.<br>\nבכניסה לאביחיל, יש להמשיך ישר ברח' הפלמ'ח 250 מ' עד לצומת מפוצלת, וכאן לפנות ימינה ומייד שמאלה לרח' העצמאות.<br>\nאחרי 50 מ' נוספים יש לפנות ימינה לרח' הגדוד העברי, ולהמשיך בו עוד 650 מ' עד מסעף שדרות בן צבי. כאן נפנה ימינה לשדרות בן גוריון, בצומת הראשונה נמשיך ישר ולאחר 150 מ' נראה את בית הגדודים משמאלנו. בנקודה זו יש חניה לאוטובוסים. חניית רכב פרטי נמצאת ממזרח לבית הגדודים, מול בריכת השחייה של אביחיל.<br>\nמרחק הנסיעה ממחלף נתניה הוא כ- 4 ק'מ. האתר נכלל במסלול הנסיעה של קו האוטובוס התיירותי בנתניה.<br>\nוייז: מוזיאון בית הגדודים.<br><br>\n<b>רקע על אתר לאומי בית הגדודים:</b><br>\nהמוזיאון מנציח את סיפורם של הגדודים העבריים בצבא הבריטי במלחמת העולם הראשונה, ואת ההתנדבות היהודית לצבא הבריטי במלחמת העולם השנייה.<br>\nראשיתו של רעיון הגדודים העבריים בפנייה של זאב ז'בוטינסקי ויוסף טרומפלדור לבריטים במצרים, בהצעה להקים גדוד יהודי שישחרר את ארץ ישראל.<br>\nכתוצאה מיוזמה זו הוקם במרץ 1915\n'גדוד נהגי הפרדות', בפיקודו של האירי לויטננט-קולונל ג'והן פטרסון, וסגנו טרומפלדור.<br>\nגדוד זה לחם בגליפולי הסמוכה לאיסטנבול בין אפריל 1915 לינואר 1916, ופורק במאי 1916.<br>\nלאחר פירוק גדוד זה הוקמו שלושה גדודים עבריים נוספים, הגדוד ה- 38 (הגדוד הלונדוני) בפיקוד פטרסון, הגדוד ה- 39 (הגדוד האמריקאי) בפיקוד אליעזר מרגולין, והגדוד ה- 40 (הארץ-ישראלי), תחילה בפיקוד לויטננט-קולונל סמואל ואחריו לויטננט-קולונל סקוט.<br>\nהגדודים השתתפו רק בסוף המלחמה בארץ ישראל, וזכו לשחרר את מעברות הירדן ולהילחם בהרי הגלעד.<br>\nבסוף המלחמה אוחדו שלושת הגדודים ל'גדוד הראשון ליהודה' - חיל מצב שנשאר בארץ בפיקודו של מרגולין.<br>\nעם פרוץ מאורעות תרפ'א, סייעו חיילי הגדודים ליישוב העברי חסר המגן. כתוצאה מכך, פוזר הגדוד, שמנה בשיא כוחו 5000 לוחמים, והיה למעשה הצבא העברי הראשון מאז קץ מרד בר כוכבא. בין לוחמי ומפקדי הגדודים היו לא מעט מדמויות המפתח בציונות במאבק להקמת מדינת ישראל.<br>\nבשנת 1932 הוקם מושב אביחיל בידי יוצאי הגדודים, ועם קום המדינה, החלה היוזמה להנצחת מורשת הגדודים באביחיל.<br>\nבשנת 1957 הונחה אבן הפינה למוזיאון בית הגדודים, שתוכנן ע'י האדריכל נתן גולני ורעייתו המהנדסת חנה גולני, בייעוץ אדריכל פרופסור יוחנן רטנר. המימון להקמת המוזיאון בא בעיקר מיוצאי הגדודים בארה'ב.<br>\nבניין האבן מבטא את המבצר ואת הכוח, שלמות של תקופות אבן על אבן ואת הנצח.<br>\nהבניין בנוי משני אגפים, האגף המזרחי הוא אגף כינוסים ואירועים, ומולו נמצא אגף המוזיאון והספרייה.<br>\nביניהם ניצבות שתי שדרות עמודים מקורות חלקית, המבליטות את פסלי ראשיהם של ז'בוטינסקי וטרומפלדור, הוגי יוזמת הגדודים. הפסלים נעשו כיציקות ברונזה, ע'י הפסל נתן רפפורט.<br>\nהמוזיאון נחנך בשנת 1961, ובשנת 1967 הועבר לניהול משרד הביטחון.<br>\nבשנת 2009 נחנכה במוזיאון תערוכה המנציחה את ההתנדבות היהודית לצבא הבריטי במלחמת העולם השנייה, ומוקדשת למעלה מ- 30 אלף בני היישוב היהודי בארץ שהתנדבו לצבא הבריטי במלחמת העולם השנייה.<br><br>\n<b>שעות פתיחה, מחירי כניסה ושירותים למטיילים:</b><br>\nמוזיאון בתשלום, המנוהל ע'י יחידת המוזיאונים במשרד הביטחון.<br>\nהמוזיאון פתוח בימים ראשון-חמישי, בשעות 08:30-16:00.<br>\nבימי שישי וערבי חג פתוח המוזיאון לקבוצות (מעל 25 איש), בתיאום מראש.<br>\nבאתר פועלת גם ספרייה, שהביקור בה בתיאום מראש, וכן אולם כנסים ואירועים.<br>\nטלפון: 09-8822212, 09-8629240.<br>\nמחיר כניסה: 10 ש'ח לגימלאי, נוער וסטודנטים, 15 ש'ח למבוגר. אנשי כוחות הביטחון במדים ללא תשלום.<br>\n<b>מצב סטטוטורי</b><br>\nכבר בשנת 1981 הופקדה תוכנית לאתר לאומי במקום, (תוכנית עח/14/200), אולם התוכנית לא אושרה ולבסוף בוטלה בשנת 2008.<br>\nבמסגרת תוכנית מפורטת למושב אביחיל, עח/1/136, נכלל גם האתר הלאומי. תוכנית זו אושרה בדצמבר 2010.<br>",
		"image_url": [
			"https://inature.info/w/images/2/2f/Beit_hagdudim.jpg",
			"https://inature.info/w/images/a/a0/Beit_hagdudim1.jpg"
		],
		"reference_url": "https://inature.info/wiki/%D7%90%D7%AA%D7%A8%20%D7%9C%D7%90%D7%95%D7%9E%D7%99%20%D7%91%D7%99%D7%AA%20%D7%94%D7%92%D7%93%D7%95%D7%93%D7%99%D7%9D",
		"tags": ["היסטוריה", "ציונות", "צהל", "מוזיאון"],
		"duration": 60,
		"address": "אביחיל",
		"longitude": 34.87595,
		"latitude": 32.35192,
		
		"area": "מרכז",
		"sub_area": "שרון",
		"accessibility": true,
		"recommended_season": ["*"],
			"loc": {
			"type": {
				"type": "Point"
			},
			"coordinates": [
				34.87595,
				32.35192
			]
		}

	}, {
		"name": "עין שבע - טבחה",
		"about": "עין שבע (טבחה) - בקעה בצפון הכנרת ובה מעיינות ואתרים קדושים לנצרות.",
		"description": "<b>עין שבע - טבחה</b><br>\nטבחה (או עין שבע) הינה מכלול קדוש לנצרות הממוקם בבקעה קטנה בצפון הכנרת. זהו מתחם שופע מעיינות שזכה לשם היווני הפטפגון (שבעה מעיינות), ועל כן ניתן לו השם העברי - עין שבע. במכלול זה ממוקמות שתי כנסיות נוצריות שנבנו כאן בשל זיהוי המקום עם ניסים ואירועים המוזכרים בברית החדשה -\n'נס הלחם והדגים' והענקת מעמד הבכורה לפטרוס לאחר צליבת ישו הנוצרי.<br>\nשתי הכנסיות מהוות את אחד מאזורי העלייה לרגל המרכזיים לצליינים בארץ, ונכללות במסלול\n'דרך הבשורה' - שביל ארוך המיועד לצליינים, מאזור נצרת עד כפר נחום.<br><br>\n<b>איך להגיע:</b><br>\nהכנסיות נמצאות בצמוד ומדרום לכביש 87, החולף בצפון הכנרת.<br>\nיש להגיע לצומת כפר נחום (מפגש כביש 90 וכביש 87) ולפנות דרומה בכביש 87. אחרי 250 מ' יש בכביש עיקול חד מזרחה, ובמרחק 300 מ' נוספים מסעף דרך הגישה לכנסיית הלחם והדגים.<br>\nהחנייה במתחם זה כרוכה בתשלום (נכון לינואר 2015, 5 ש'ח לרכב פרטי). לאחר הביקור במתחם כנסיית הלחם והדגים, נצא (ברגל) לכביש 87, ונמשיך מזרחה. לאחר 200 מ' מסתעף ימינה (דרומה) שביל גישה (רגלי בלבד) לכנסיית בכורת פטרוס (מנזה כריסטי), ואחריה נמצא מפרץ חנייה לאוטובוסים בלבד.<br>\nלמעדיפים חנייה ללא תשלום, הכרוכה בהליכה משמעותית יותר, בקצה מפרץ החנייה, בסוף הגדר סביב טבחה, יש רחבת חנייה קטנה מימין לכביש, המאפשרת חנייה לרכבים ספורים בלבד. במרחק עשרות מטרים יש פנייה שמאלה (צפונה) לדרך עפר, המובילה לחניון עפר מעל לכביש. בחניון זה ניתן לחנות (יש לפנות בזהירות רבה). חניון זה מתאים גם למבקרים במפל איוב הסמוך.<br>\nמהקצה המערבי של החניון נרד בשביל עפר קצר ותלול ונחצה בזהירות את הכביש חזרה לכיוון מתחם הכנסיות.<br><br>\n<b>על האתר: עין שבע - טבחה:</b><br>\n<b>כנסיית נס הלחם והדגים</b><brכנסייה זו, השייכת למנזר הבנדיקטני, הוקמה לציון אחד הניסים המפורסמים בברית החדשה, בו האכיל ישו המון משתתפים רב (לפי רוב הגרסאות, חמשת אלפים בני אדם) עם שני דגים וחמש כיכרות לחם, ועוד נותר\n'עודף' משמעותי. נס זה מתואר במספר גירסאות שונות בספרים השונים של הברית החדשה. אדמות הכנסייה נרכשו בשנת 1887, ועוד בתקופת השלטון העות'מאני התגלו במקום שרידי כנסייה קדומה מהתקופה הביזנטית ובה ממצא ייחודי - רצפת פסיפס מפוארת ובה מצויירים מגוון צמחים ובעלי חיים, וכן מתקן למדידת מי הנילוס (נילומטר). המקום שופץ במאה השישית, ואז נוספו לו פסיפס הלחם והדגים וכתובות הקדשה ביוונית. הכנסייה חרבה בפלישה הפרסית לארץ ישראל בשנת 614 לספירה. חפירות ארכיאולוגיות בתקופת המנדט הבריטי העלו כי מתחת לכנסייה הביזנטית (מהמאה החמישית) נמצאים שרידי כנסייה קדומה יותר.<br>\nהכנסייה המודרנית בה אנו נמצאים הושלמה ב- 1982, ובקדמתה נמצאת מבואה פתוחה עם בריכת מים מודרנית, בה זורמים המים מפיותיהם של שבעה דגי ברונזה - בהתאם למספר המעיינות הנובעים כאן.<br>\nמחוץ לכנסייה עצמה ניצבים אגן טבילה עתיק מהתקופה הביזנטית, שהובא לכאן מהר חברון, וכן בית בד הבנוי בזלת.<br>\nב- 18 ביוני 2015 הוצת אזור המבואה והכניסה לכנסייה בידי אלמונים, כאשר החשד נופל על גורמים יהודים קיצוניים, אירוע שגרם לזעזוע ציבורי.<br>\nבשלב זה (יוני 2015) הכנסייה סגורה למבקרים עד לשיקום הנזקים.<br>\nשעות פתיחת הכנסייה (נכון לינואר 2015): שני-שישי: 0800 - 1645.<br>\nשבת: 0800 - 1445.<br>\nסגור ביום ראשון.<br>\nבכניסה לכנסייה עצמה יש שלט נוסף ובו שעות הסגירה הן ב- 1700 בימות החול ו- 1500 בשבת, כך שניתן להניח שהכניסה ברכב אפשרית עד 15 דקות לפני שעת הסגירה.<br>\nכנסיית בכורת פטרוס<br>\nכנסייה זו, הנמצאת ממזרח לכנסיית הלחם והדגים, מנציחה אירוע נוסף במסורת הנוצרית. לפי סיפורי הברית החדשה, לאחר צליבת ישו, הוא שב לחיים והתגלה לתלמידיו מספר פעמים בטרם עלה השמיימה. באחד המפגשים, הוא נפגש לחוף הכנרת עם שבעה מתלמידיו ומעניק את הבכורה לפטרוס, שהופך למנהיג הנוצרים לאחר מות ישו. הכנסייה נבנתה בשנת 1935 ע'י נזירים קתולים-פרנציסקנים, על בסיס כנסיות קדומות יותר, ויושבת על מחשוף סלע. סלע זה זוהה כ'שולחן' עליו סעדו ישו ותלמידיו, ולכן זכה המקום לשם\n'מנזה כריסטי' -\n'שולחן המשיח'.<br>\nשביל הגישה מהכביש אל הכנסייה עובר דרך שדרה נאה של עצי פיקוס השדרות, ולצידה שתי סככות המשמשות צליינים. כל אחת מהן מוקדשת לשני האפיפיורים שביקרו כאן - פאולוס השישי ב- 1964 ויוחנן פאולוס השני ב- 2000.<br>\nהכנסייה בנוייה אבני בזלת שחורות, ובליבה הסלע המקודש. לכנסייה חלונות צבעוניים.<br>\nמכנסייה זו, בניגוד לכנסיית הלחם והדגים, ניתן לרדת לחוף הכנרת עצמה. במדרגות הירידה לחוף טבוע תבליט מודרני של דג.<br>\nשעות פתיחת הכנסייה (נכון לינואר 2015): 0800 - 1650 (לא נכתב דבר לגבי סגירה ביום ראשון).<br><br>\n<b>פריחה ומוקדי עניין עונתיים:</b><br>\nבאתר לא זוהו מוקדי עניין עונתיים.<br><br>\n<b>שירותים למטיילים:</b><br>\nמגרש חנייה, שירותים ציבוריים בתשלום.<br><br>\n<b>הערות ואזהרות:</b><br>\nזהו מקום קדוש, אנא הקפידו על לבוש צנוע ושמרו על השקט.<br>\nלמבקרים גם במפל איוב הסמוך, כדאי לעשות הפרדה בין הביקור בכנסיות ובין הביקור במפל.<br>",
		"image_url": [
			"https://inature.info/w/images/5/59/Tabgha1.jpg",
			"https://inature.info/w/images/f/f5/Tabgha2.jpg",
			"https://inature.info/w/images/7/7e/Tabgha3.jpg",
			"https://inature.info/w/images/b/b8/Tabgha4.jpg",
			"https://inature.info/w/images/1/1c/Tabgha5.jpg"
		],
		"reference_url": "https://inature.info/wiki/%D7%A2%D7%99%D7%9F%20%D7%A9%D7%91%D7%A2%20-%20%D7%98%D7%91%D7%97%D7%94",
		"tags": ["כנסיה", "נצרות", "היסטוריה", "כנרת", "מעין"],
		"duration": 60,
		"address": "כפר נחום",
		"longitude": 35.548681,
		"latitude": 32.872442,
		
		"area": "צפון",
		"sub_area": "סביב הכנרת",
		"accessibility": true,
		"recommended_season": ["*"],
			"loc": {
			"type": {
				"type": "Point"
			},
			"coordinates": [
				35.548681,
				32.872442
			]
		}

	}
]
